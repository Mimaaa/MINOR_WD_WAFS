# Voor- en Nadelen JS Libraries/Frameworks

Een framework brengt vele voordelen met zich mee, maar met elk voordeel heb je meestal ook een nadeel. Dat is hier ook het geval.

## Voordelen

Het gebruik van frameworks maakt je werkproces efficienter: met behulp van de grondige basis die aanwezig is kan je veel functies hergebruiken en bespaart dat een developer talloze uren aan code kloppen. Daarnaast kan je verwachten dat er veel minder security flaws aanwezig zijn wanneer je website up and running is. Dit komt doordat er bij een framework ook extensieve documentatie aanwezig is, maar vaak ook een community die over het framework discussieren - hier horen de talloze Stack vragen ook bij.

Heb je een idee voor een applicatie, dan kan je gelijk aan de slag en binnen "no-time" een applicatie uit de grond stampen. Mocht je nou een beginner zijn dan gaat dat iets langer duren, maar doordat je gebruik maakt van een framework is de learning curve kleiner want je pakt de uitgebreide documentatie erbij of je stelt een vraag aan de community.

## Nadelen

Nu is een framework wel sneller en makkelijker, maar dat betekent niet dat het per se beter is. 

Heb je een idee voor een applicatie dat relatief simpel is en geen heavyweight functies nodig heeft, dan kan je die prima in Vanilla JavaScript uitwerken en hoef je geen framework te gebruiken waar je een paar functies gebruikt en de rest links laat liggen wat resulteert in veel bloatware wat de website performance niet ten goede komt.

Maak je gebruik van een framework dan ben je ook afhankelijk van de support die de ontwikkelaars bieden. Besluiten zij geen bugs meer te fiksen, het framework links te laten liggen of maken zij besluiten waar jij het niet mee eens bent, dan kan dat een grote invloed op je applicatie hebben en ben je de pineut.

Een ander puntje dat 1stwebdesigner aankaart is dat je kan leren hoe een framework werkt, maar dat je daardoor niet hoeft te begrijpen hoe de achterliggende taal werkt. Een voorbeeld dat hij geeft is dat je jQuery kan gebruiken, maar niet hoeft te begrijpen hoe Javascript werkt.

## Conclusie

Een framework kan ontzettend handig zijn, maar het ligt er vooral aan wat het doel van het project is. Ga je een lichte en simpele site maken, dan is het aan te raden om Vanilla Javascript te gebruiken met de daarbij ingebakken functies en kan je de frameworks die overlopen met allerlei verschillende functies beter links laten liggen.

Wil je echter een complexe applicatie bouwen dan is het interessant om eens over een framework na te denken, maar bedenk je wel dat je afhankelijk blijft van de gegeven support. Is het een belangrijk project dat goed beheert moet worden dan is een framework misschien niet de beste keuze. 

Heb je nou een idee dat je graag op korte termijn aan iemand wil presenteren dan komt een framework goed uit aangezien je dat idee snel kan uitwerken.

Uiteindelijk komt het hier op neer: wat is het doel van het project? :smile: :boom:

Mocht je nog een amusant doch interessant artikel over frameworks willen lezen, dan vind ik [dit een hele leuke](https://hackernoon.com/how-it-feels-to-learn-javascript-in-2016-d3a717dd577f#.fb7dxgcds).


### Bronnen

[Link 1](http://1stwebdesigner.com/web-frameworks/)
[Link 2](http://www.noupe.com/development/javascript-frameworks-94897.html)




# Voor- en Nadelen Single Page Website
Single Page Websites, een interessante trend die je de laatste jaren hebt gezien en steeds vaker ziet, maar de vraag is of ze daadwerkelijk nuttig zijn. Sommige mensen vergelijken de traditionele website met tijdschriften - iets waar het web niet voor gemaakt is. Websites moeten ontworpen worden voor schermen en volgens hen is een single page website het antwoord op vele problemen.

## Voordelen
Er is nagedacht over content, want het geeft je niet de gelegenheid om maar alles op een pagina neer te gooien. De website is daardoor sneller en simpeler bij het opvragen, maar ook in gebruik. Niet te vergeten dat de website op elk device beter weergegeven wordt doordat de responsiveness makkelijker toe te passen is. 

Een single page website is een verhaal dat ergens begint en vervolgens ergens eindigt. Het enige wat je hoeft te doen is scrollen en je hoeft nergens op te klikken. Het vertelt iets en daardoor is het ook aantrekkelijker voor conversie doeleinden. Uit onderzoek bleek namelijk dat een single page website voor meer conversies zorgt dan traditionele websites waar veel doorgeklikt moet worden. De bounce rate ging eveneens omlaag en het resulteerde in meerder shares op social media. Drie belangrijke factoren in het hedendaagse web.

Niet te vergeten dat een single page website zorgt voor betere en makkelijkere iteraties omdat je niet potentieel elke pagina hoeft om te bouwen. 

UXPIN heeft enkele **belangrijke vragen** opgesteld die je jezelf moet stellen:

* How much are you offering to users? (information, product(s), and/or entertainment)
* What are the most important elements in the hierarchy of the site?
* How are you going to make this as easy as possible on the user?
* How are you going to make this enjoyable/informative for the user?

## Nadelen
Er zijn natuurlijk ook nadelen. Je kan op een single page website niet super veel content kwijt want dan vervalt het doel natuurlijk, maar anders wordt het ook een zooitje. Dus heb je een website waar je veel content kwijt moet, dan is een single page website niet hetgeen wat je moet gebruiken.

SEO is voor veel websites een essentieel onderdeel waar veel tijd aan wordt besteed. Het nadeel van een single page website is dat je minder goed in Google scoort. Wanneer je een traditionele website hebt dan heb je simpelweg veel meer tekst en veel meer plaatjes waardoor je waarschijnlijk beter scoort op de veel gezochte zoektermen.

Wanneer bezoekers op je website komen met als doel het vinden van specifieke informatie, dan moeten zij door de hele pagina scrollen om die informatie te vinden - dit kan natuurlijk opgelost worden door een navigatie die je naar de betreffende informatie linkt.

## Conclusie
Al met al komt het er weer op neer dat het ligt aan wat het doel van het project is. Je moet jezelf afvragen of de nadelen opwegen tegenover de voordelen. 

Ga je een grote website bouwen waar veel verschillende producten of content aangeboden worden dan is het misschien niet zo handig om een single page website te bouwen. Is het echte een pagina waar je 1 product verkoopt en je een fancy sales funnel gebruikt dan is een single page website ideaal, met name door het feit dat het je conversies verhoogt. Een single page website kan ook geschikt zijn voor je eigen bedrijf of portfolio omdat je meestal niet veel content kwijt hoeft.

### Bronnen

[Link 1](https://www.uxpin.com/studio/blog/single-page-vs-multi-page-ui-design-pros-cons/)
[Link 2](http://www.dtelepathy.com/blog/design/8-reasons-why-pageless-design-is-the-future-of-the-web)

