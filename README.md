# WAFS

Web App From Scratch - Minor Web Development

In dit vak gaan we een web app maken zonder frameworks of onnodige libraries, dus zoveel mogelijk met native HTML, CSS & JavaScript. Het eindproduct is een modulair opgezet prototype voor een single page web app. Data wordt opgehaald uit een externe API, waar nodig gemanipuleerd en vervolgens getoond in de Web App. Je leert hoe je structuur aanbrengt in je code en hoe je hiermee 'from scratch' een (prototype voor een) web app maakt. Met deze kennis begrijp je daarnaast beter hoe bestaande apiâ€™s, libraries en frameworks werken.

# Reflectie Week 1

Het is alweer een tijdje geleden dat ik met JavaScript heb gewerkt en eerlijk gezegd was ik er destijds ook niet goed in, dus ik vond het wel lastig om ermee aan de slag te gaan.

Hetgeen wat ik voornamelijk lastig vind is het weten wanneer ik bepaalde code moet toepassen. Om een analogie te nemen: wanneer ik in HTML een tabel in elkaar zet, dan weet ik precies welke elementen ik bij elkaar moet schrapen om die tabel samen te stellen. In JavaScript is het nog te abstract voor mij om hetzelfde te repliceren.

Ik wilde ook niemand lastig vallen, maar ik ben erachter gekomen dat mensen het helemaal niet erg vinden om mij te helpen wanneer ik er even niet uit kom, wat ik erg op prijs stel.

Pierre heeft mij goed op weg geholpen door duidelijk uit te leggen wat er van opdracht 5 verwacht wordt en hoe bepaalde concepten werken. We zijn de opdracht stapsgewijs doorlopen en ik ben op het moment een stuk wijzer dan daravoor.

Om mijn JavaScript kennis te vergroten ben ik de afgelopen tijd al aan de gang gegaan met de opdrachten op FreeCodeCamp, maar vandaag heb ik van een klasgenoot een link naar een goede JS tutorial gekregen  (www.javascript30.com) die hem heel goed heeft geholpen, dus ik ga daar eerst mee aan de slag.
